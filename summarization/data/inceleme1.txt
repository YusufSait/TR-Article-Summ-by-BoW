Özetle
Philips BDM3275, gayet kullanışlı bir monitör. 4K çözünürlük desteği sunmasıyla, yüksek çözünürlük isteyenler tarafından memnuniyetle karşılanacaktır. Zira görüntü performansıyla fazlasıyla göz kamaştırıcı. Bunu ergonomik tasarım ve geniş ekranla da perçinleyen monitör, birkaç eksiğin de sahibi. Bunlardan da sizlere bahsettik. Ancak günün sonunda, hem profesyonel anlamda çalışanlar, hem de kişisel kullanımlar için rahatlıkla tercih edilebileceğini düşündüğümüz Philips BDM3275, en fazla masaüstü bilgisayarlara ana monitör ve konsollar için geniş ekran olarak yakından incelenebilir.

Philips BDM3275'in fiyatı ise 4273 TL civarında.

Kimler Almalı
4K'lı geniş ekranlı bir monitör arayanlar Philips'in BDM3275 modelini inceleyebilirler.

EDİTÖR'ÜN SEÇİMİTÜMÜ

 
Samsung 27" Curved LED
Monitörde had safhada çözünürlük isteyenlere özel monitör.

4K çözünürlüğe artık monitörlerde yabancı değiliz, zira 4K'yı cep telefonlarında dahi görmeye başladık. Elbette bu denli yüksek çözünürlük herkes için gerekli değil. Özellikle yüksek çözünürlüğe ihtiyaç duyan profesyonel kullanıcıların işine yarayabilecek olan 4K monitörler, diğer kullanıcılar için ise şu an için yalnızca bir seçenek. Bu seçeneklerden birini de Philips'in bugün elimizdeki modeli oluşturuyor. Daha önce incelediğimiz 2K'lı 3270 modelinden sonra bu defa da BDM3275UP modeliyle bize konuk olan Philips, haf safhada çözünürlük isteyenler için hazırladığı bu monitörüyle bakalım neler sunuyor.

4K çözünürlük


Full HD çözünürlüğü 2 ile değil, 4'le çarpmak isteyenlere özel olarak hazırlanan Philips BDM3275, Philips'in daha önce incelediğimiz profesyonel serisi altında sunulan monitörlerden biri. Geniş yapısı, ergonomik tasarımı ve üst düzey çözünürlük oranıyla profesyonellerin yanı sıra üst segmentte görüntü almak isteyenler tarafından tercih edilebilecek olan monitör, tam 32 inç boyutunda. Bu geniş boyutuyla küçük çapta bir televizyon gibi masa üzerinde yükselen monitör; masaüstü platformda ana ekran, dizüstü bilgisayar yanında ikinci monitör ve oyun konsolu için eğlence ekranı olarak rahatlıkla tercih edilebilir.

Philips BDM3275, 32 inç boyutunda, mat malzemeden oluşan bir ekranın sahibi. W-LED sistemini kullanan arka aydınlatmalarıyla güzel görüntü sunan monitör, 16:9 oranında en boy oranı sağlıyor. 60 Hz'de optimum çözünürlük olan 4K ile görüntü sunan monitör, 12 ms tipik tepki süresinin ve 4 ms SmartResponse süresinin de sahibi.

Monitörün IPS panel olması geniş görüş açısından büyük avantaj yaratıyor. 178 dereceye kadar görüş alanı sağlayabiliyor monitör.

Performans


Philips BDM3275, göz kamaştırıcı bir görsellik sunuyor desek abartmış olmayız. Zira renklerin doygunluğu, parlaklık oranı ve siyah dengesi fazlasıyla başarılı. Test sürecimizde monitöre hem oyun konsolumuzu bağladık hem dizüstü bilgisayara ikinci olarak tanımadık hem de masaüstü platformunda ana ekran olarak kullandık. Sonuç görüntü açısından her senaryoda da tatmin ediciydi. Özellikle ofiste kullandığımız senaryoda, 4K çözünürlüğüyle video düzenleme işlerinde fazlasıyla yardımcı olan monitör, oyun noktasında da akıcı bir performans sağladı. Monitörün performansına ilişkin tek eleştirimiz ise ikinci monitör olarak tanımladığımız noktadan gelecek. Bu noktada Input lag'le karşılaştığımızı söyleyebiliriz. Açıkçası yer yer rahatsız edici bulduğumuz bu hadise, hız açısından çalışmalarda engelleyici olabiliyor. O nedenle bu monitörü daha çok birincil ekran olarak tercih etmek daha iyi seçim olacak.

Monitörün çalışma performansına yönelik şunu da atlamamak gerekli: Monitörün modları görüntü açısından her kesme hitap edecek seçenekler sunuyor. Oyun, film, ofis, internet ve ekonomik gibi farklı modlar, öte yandan güç açısından da tasarruf edebilme imkanı da tanıyor. Normal şartlarda 55 watt'lık güç tüketen monitör, ekonomik moda aldığınızda 31 watt'lık güç tüketimiyle sınırlanıyor.

Ergonomik


Philips BDM3275, profesyonel kullanımları gözettiği için ergonomik yapıyı da beraberinde getiriyor. Bunu zaten Philips'in pek çok monitöründe görüyoruz. Yükseklik ayarını 180 mm'ye kadar yapabilme imkanı tanıyan monitör, 90 derecelik rotasyona uğrayabiliyor, sağa ve sola 170 derecelik açıyla dönebiliyor ve -5 ila 20 derece arasında öne arkaya eğilebiliyor. Bu anlamda yalnızca profesyonellere çalışma kolaylığı değil, aynı zamanda her kullanıcıya büyük rahatlık sağlayan Philips BDM3275, diğer modellerde de yer alan bu özelliğiyle bizden tam not alıyor.

Philips BDM3275'in menü butonları ise her zaman olduğu yerde, ekranın sağ alt köşesinde yer alıyor. Burada yer alan butonlar, kapasitif olarak tasarlanmış. Kapasitif tuşların tepki süresini yavaş bulduk, menüler arasında gezerken bekleme süresi kullanım şevkini kırıyor. Öte yandan tuşların ışıksız oluşu, karanlıkta kullanımı zorlaştırıyor.

Monitör, bağlantı desteği açısından zengin. Üzerinde totalde 4 adet USB 3.0 bağlantı desteği mevcut. Öte yandan HDMI, DVI, DisplayPort gibi farklı kaynaklardan görüntü alabilen seçeneklerin olması da güzel. Son olarak monitörde, hoparlörlerin bulunduğunu da söyleyelim.