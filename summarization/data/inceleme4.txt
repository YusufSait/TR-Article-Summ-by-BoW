Özetle
Sonuç olarak değerlendirecek olursak, Artmaster IV A5+ başarılı çizim tabletleri arasında yer alıyor. Profesyoneller için değil, ancak orta seviyede kullanıcıların beklentilerini rahatlıkla karşılayabilir. Şu an piyasada 730 TL civarında bir fiyat etiketiyle bulmak mümkün. Bu fiyatıyla Wacom'la kıyaslandığında fiyat/performansıyla dikkat çekici olduğu açık.

Kimler Almalı
Tablet arayışında fiyat/performans ürünlerine bakanlar ve orta seviyede grafik tasarımcılar Artmaster IV A5+'ı rahatlıkla tercih edebilir.

Grafik tasarımcılarının elini güçlendiren tabletlerden Artmaster IV A5+'a bakıyoruz...

Her ne kadar tablet dendiğinde akla hemen son yıllarda elimizden düşmeyen cep telefonlarının büyük kardeşleri gelse de, bugünkü konumuz özellikle grafik tasarımcıları ilgilendiren tabletler arasında yer alıyor. Bu alanda düşünüldüğünde yine tablet dendiğinde de akla tabii ki Wacom geliyor. Fakat farklı markalarda başarılı modeller de yok değil. Bugün elimizdeki ürün Hanvon markasının Artmaster IV A5+ modeli.

Şık ve konforlu tasarım


Eelimizdeki Artmaster IV A5+ modeli, Hanvon markasının bir grafik tableti. 1985 yılında kurulan ve Çin menşeli olan Hanvon'un tablet ürünlerini ülkemizde görmek mümkün. Wacom'un ürünleri ile rekabetçi grafik tabletlerin sahibi olan Hanvon, özellikle fiyat/performans noktasında iyi işlere imza atıyor. Elimizdeki örnek de bir fiyat/performans ürünü.

Parlak piyano siyah renkli bir gövdeye sahip olan tablet, 229x152 mm'lik geniş çizim alanı sunuyor. Tabletin üzerinde hemen görülebilecek olan fonksiyon tuşlarıyla 8 adete kadar kombinasyon atamak mümkün. Burada ayrıca dokunmatik bir tekerlek de görmek mümkün. Bunları kullanarak programın fonksiyonları arasında hızla geçiş yapabiliyorsunuz.

Cihazın altında ise çift microUSB yuvası görüyoruz. Bunun iki tarafa konmasının sebebi elbette ki çalışma pozisyonuna uygun kablo yönünü sağlamak.

Uygun çalışma zemini


Artmaster IV A5+, malzeme kalitesiyle gayet beğendiğimiz bir model oldu. Bunun eyanında gerek sağ ve sol el kullanımı için farklı modlar sunması, gerek tuş kombinasyonlarının kullanımıyla tasarıma dayalı özellikleriyle başarılı bir model olmuş. Elbette tuş kombinasyonları Wacom kadar geniş değil. Ancak bu tabletin bir fiyat/performans ürünü olduğunu da unutmamak gerekiyor.

Artmaster IV A5+, kutusunda üçgen gövdeli özel kalemi ve 6 adet yedek ucuyla birlikte geliyor. Uçların hepsi aynı, farklı uçları da görmek güzel olabilirdi; bunu da söyleyelim.

Cihazın performansını ise segmenti için gayet başarılı bulduk. Ofiste grafik uygulamalarımız için test süresince kullandığımız Artmaster IV A5+, 5080 LPI, yani bunun karşılığı 31750 çizim algılama satırı ile kalemle yaptığınız her hareketi algılayabiliyor. 220 RPS'e sahip kalem, her veriyi saniyede 220 kez raporluyor. Yani hassas yüzey ve hızlı çalışan kalem ile başarılı çizimler yapabiliyorsunuz. Ayrıca burada kalemin 60 derecelik eğimlere de hazır olduğunu belirtelim. Böylece uygun fırçalarla kaligrafi imkanı da veriyor tablet.